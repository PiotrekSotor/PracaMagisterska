%\addcontentsline{toc}{chapter}{Wstęp}
\chapter{Wstęp}
%
%\begin{itemize}
%\item o tym czym jest optymalizacja
%\item że wybrano problemy rzeczywistoliczbowe
%\item dlaczego jest wazna, gdzie sie stosuje, w inzynieri itp
%\item o tym, że metody analitycznie czasem sie nie sprawdzaja
%\item o tym, że nie zawsze znany jest dokladny model matematyczny
%\item że jest wiele metod optymalizacji operujących nie na analitycznych własnościach funkcji, ale na przeszukiwaniu zbioru możliwych rozwiązań
%\item że jest to problem dla którego nie ma skutecznej metody rozwiązania w czasie wielomianowym
%\item przegląd zupełny ma wykładniczą złożoność od liczby parametrów
%\item sposobem na zmniejszenie czasu znajdowania rozwiazania jest rezygnacja z pewności znalezienia optimum
%\item badany algorytm memetyczny jest algorytmem heurystycznym, ewolucyjnym, opartym o przetwarzanie zbioru osobników reprezentujących potencjalne rozwiązanie
%\item porównany został z dwoma innymi ewolucyjnymi algorytmami
%\item genetycznym, który jest uboższą wersja memetycznego
%\item pso, który symuluje zachowanie rzeczywistego roju cząstek
%\item algorytmy porównano przy pomocy 4 kryteriów z literatury
%\item jako funkcje testowe wykorzystano funkcje do tego stworzone, z pakietu globalopttest
%\item o sprawdzanych scenariuszach doboru parametrów algorytmów
%\item o porównaniu dwóch operatorów mutacji
%
%\end{itemize}

\par
Problem optymalizacji różnych aspektów życia znany jest ludzkości od samego początku. Jednym z pierwszych problemów podlegających temu procesowi z pewnością był dobór miejsc zasiedlania na podstawie dostępu do zasobów i przystosowania do obronności. Stąd wiele obecnych miast sytuuje się w okolicach rzek lub bogactwa surowców. Wraz z rozwojem matematyki oraz wiedzy o świecie i działaniu różnych procesów optymalizowano coraz to bardziej złożone zagadnienia - wszystko to działo się w idei polepszenia warunków życia, przyspieszenia produkcji lub poprawy jakości produktów. Obecnie można wyszczególnić trzy ogólne kategorie optymalizowanych zagadnień - problemy permutacyjne, kombinatoryczne i liczbowe. 
\par
Celem niniejszej pracy jest zbadanie efektywności algorytmów memetycznych. Badania zostaną przeprowadzone poprzez porównanie skuteczności ich działań do algorytmów genetycznych i PSO. Dokładne kryteria porównawcze oraz przyjęte miary efektywności zostaną opisane w dalszej części pracy. Działanie każdego z algorytmów może być sterowane poprzez charakterystyczną dla niego grupę parametrów określających działanie kluczowych dla metody operacji. 
\par
Badania efektywności algorytmów memetycznych oparto o wykorzystanie ich w ostatniej z wymienionych grup problemów - optymalizacji liczbowej, a dokładnie - rzeczywistoliczbowej. Zagadnienie można najprościej opisać następująco: dana jest funkcja wielu zmiennych, będąca matematycznym modelem rzeczywistego (lub bliskiego rzeczywistemu) procesu i należy znaleźć jej ekstremum globalne. Problemy tego typu są często spotykane w praktycznych zastosowaniach inżynieryjnych i projektowych, które szerzej opisane zostały w dalszej części pracy. Na ogół heurystyki, do których zaliczane są algorytmy memetyczne, stosowane są w przypadkach, gdy złożoność funkcji opisującej zagadnienie uniemożliwia lub znacznie utrudnia znalezienie ekstremum na drodze analizy jej postaci matematycznej lub gdy takowa nie jest znana. 
\par
Z pomocą przychodzą wtedy między innymi metody znajdowania ekstremów opierające się nie na analizie modelu matematycznego, a na sukcesywnym przeszukiwaniu przestrzeni możliwych rozwiązań. Problem stanowi jednak złożoność czasowa podejścia sprawdzającego wszystkie możliwe wartości zmiennych. \emph{Przegląd zupełny} dla tego typu zagadnień ma złożoność wykładniczą od liczby parametrów. Jak dotąd nie opracowano również żadnego algorytmu umożliwiającego znalezienie ekstremum w wielomianowym czasie. Wiele zadań optymalizacji rzeczywistoliczboej zaliczanych jest do problemów NP-trudnych.
\par
Jeśli pewność znalezienia wartości optymalnej ma mniejsze znaczenie niż czas procesu optymalizacji można wykorzystać algorytmy heurystyczne, pozwalające na znalezienie rozwiązań nie zawsze optymalnych, ale bardzo często wystarczająco dobrych. Badany w tej pracy algorytm memetyczny jest ewolucyjną heurystyką opartą na przetwarzaniu zbioru osobników reprezentujących rozwiązania z dziedziny problemu i wykorzystującą dodatkowo metody przeszukiwań lokalnych, do dokładniejszej identyfikacji poszukiwanego ekstremum. 
\par
Badanie efektywności algorytmu oparto o cztery kryteria efektywności zaczerpnięte z literatury. Pozwalają one opisać różne aspekty działania, skuteczności i czasu potrzebnego na znalezienie satysfakcjonującego rozwiązania. Jako punkt odniesienia podczas analizy rezultatów uzyskanych w trakcie  przeprowadzonych badań przyjęto wyniki uzyskane przez \emph{algorytmy genetyczne}, będące \emph{de facto} najbardziej podstawową wersją  mechanizmu memetycznego i algorytm optymalizacji rojem cząstek \emph{PSO}, którego działanie opiera się o model symulacji zachowania roju cząstek. Do przeprowadzenia badań efektywności wykorzystano standardowe implementacje tych algorytmów w języku \emph{R} zawarte w pakietach \emph{GA} i \emph{PSO}.
\par
Optymalizacja problemów rzeczywistoliczbowych jest tematem często poruszanym w środowisku naukowym. Powstały na tę potrzebę zbiory funkcji jedno- i wielomodalnych, charakteryzujących się różną trudnością pod kątem znajdowania ekstremum. W niniejszej pracy, badając efektywność algorytmów posłużono się funkcjami z jednego z takich pakietów dostępnych dla języka \emph{R} - \emph{globalOptTest}.
\par
Mając na celu porównanie ze sobą różnych algorytmów konieczne jest najpierw określenie konfiguracji ich parametrów. O ile w przypadku przyjętej implementacji algorytmu genetycznego i PSO należy ustalić wartości zaledwie trzech atrybutów, o tyle dla analizowanego algorytmu memetycznego jest ich już sześć. Tak duża liczba parametrów znacznie wydłuża proces przeglądu wszystkich możliwych konfiguracji, dlatego zaproponowano wykorzystanie w tym celu autorskich scenariuszy kolejności doboru wartości parametrów. Procedura doboru konfiguracji algorytmów zostanie przeprowadzona osobno dla każdej z wykorzystanych funkcji testowych poddanych optymalizacji. 
\par
Początkowo badania miały zostać oparte całkowicie o standardowe implementacje z wspomnianych pakietów, jednakże przegląd literatury wykazał powszechność stosowania także innego operatora mutacji niż użyty przez autora pakietu \emph{GA}. Z tego powodu rozpatrzone zostały dwie wersje algorytmów memetycznych i genetycznych - z mutacją domyślną i gaussowską. 


